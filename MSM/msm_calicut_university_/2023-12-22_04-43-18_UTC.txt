മനുഷ്യജീവിതത്തിന് കൃത്യമായ ധാർമ്മിക അടിത്തറ അനിവാര്യമാണ്. മനുഷ്യനിർമ്മിത പ്രത്യയശാസ്ത്രങ്ങൾക്കൊന്നും കൃത്യമായ ലക്ഷ്യമോ മാർഗമോ നിശ്ചയിക്കാൻ സാധ്യമല്ല, അവയെല്ലാം ആത്യന്തികമായ പരാജയത്തിലേക്കും നഷ്ടത്തിലേക്കുമാണ് കൊണ്ടുചെന്നെത്തിക്കുക. 
നന്മയും തിന്മയും വ്യവച്ഛേദിക്കാനോ, നിർവ്വചിക്കാനോ, ധാർമികതയെ സംബന്ധിച്ച് വസ്തുനിഷ്ഠമായി വിശദീകരിക്കാനോ ഒരിക്കലും സാധ്യമല്ലാത്ത മതനിഷേധ പ്രത്യയ ശാസ്ത്രങ്ങളല്ല,  മറിച്ച് ദൈവിക മാർഗദർശനങ്ങളാണ് മൂല്യബോധമുള്ള മാനവിക സമൂഹത്തിന് നിധാനം. ഇസ്‌ലാം സമാധാനപൂർണ്ണമായ മനുഷ്യജീവിതത്തിന് കൃത്യമായ മാർഗ്ഗരേഖ വരച്ചുകാട്ടുന്നു.

'മതം മനുഷ്യനെതിര്.?!' എന്ന തലക്കെട്ടിൽ കാലിക്കറ്റ് സർവകലാശാലയിൽ എം എസ് എം ക്യാമ്പസ് കമ്മറ്റി സംഘടിപ്പിച്ച 'ഓപൺ ഡിബേറ്റ്' തുറന്ന സംവാദങ്ങൾക്കും ചർച്ചകൾക്കും അവസരമൊരുക്കി. സദാദ് അബ്ദുസ്സമദ്, അസീം സ്വലാഹി എന്നിവർ നേതൃത്വം നൽകി. ഫഹദ് ബിൻ റഷീദ്, ഫാത്തിമ നിഹാല, ഹാനി തിരൂരങ്ങാടി, നാജിയ ഏലംകുളം, റുഷ്ദ സി. ടി. തുടങ്ങിയവർ സംസാരിച്ചു.
